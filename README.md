# Домашнє завдання №11

1. **Створи репозиторій** `goit-js-hw-11`.
2. **Збери проєкт** за допомогою Vite.
3. **Переконайся**, що код відформатований за допомогою Prettier, а в консолі відсутні помилки й
   попередження під час відкриття живої сторінки завдання.
4. **Здай домашнє завдання** на перевірку.

## Завдання — Пошук зображень

Створи застосунок пошуку зображень за ключовим словом і їх перегляду в галереї. Додай оформлення елементів інтерфейсу згідно з макетом.

Для стилізації розмітки завдань використовуй наданий макет.

### Форма пошуку

Форма пошуку міститься в HTML-документі. Користувач вводить рядок для пошуку в текстове поле, а за сабмітом форми виконується HTTP-запит із цим пошуковим рядком.

### Вимоги до форми:
- При натисканні на кнопку відправки форми, необхідно перевірити вміст текстового поля на наявність порожнього рядка.
- Користувач не повинен мати змоги відправити запит, якщо поле пошуку порожнє.

### HTTP-запити

Для бекенду використовуй публічний API сервісу **Pixabay**. Зареєструйся, отримай унікальний ключ доступу і ознайомся з документацією.

### Параметри запиту:

- `key` — твій унікальний ключ доступу до API.
- `q` — слово для пошуку (те, що буде вводити користувач).
- `image_type` — тип зображення. Потрібні тільки фотографії, тому встанови значення `photo`.
- `orientation` — орієнтація фотографії. Встанови значення `horizontal`.
- `safesearch` — фільтр за віком. Встанови значення `true`.

У відповіді API буде об’єкт із декількома властивостями, серед яких масив зображень, що відповідають критеріям запиту.

### Обробка порожньої відповіді:

Якщо API повертає порожній масив, значить нічого підходящого не знайдено. У цьому випадку показуй повідомлення з текстом:

> "Sorry, there are no images matching your search query. Please try again!"

Для показу повідомлень використовуй бібліотеку **iziToast**.

### Галерея і картки зображень

Елемент галереї (список однотипних елементів) міститься в HTML-документі, і в нього необхідно додавати розмітку карток зображень після HTTP-запитів.

### Опис властивостей зображень

Кожне зображення описується об'єктом, з якого важливі тільки такі властивості:

- `webformatURL` — посилання на маленьке зображення для списку карток у галереї.
- `largeImageURL` — посилання на велике зображення для модального вікна.
- `tags` — рядок з описом зображення. Підійде для атрибута `alt`.
- `likes` — кількість вподобайок.
- `views` — кількість переглядів.
- `comments` — кількість коментарів.
- `downloads` — кількість завантажень.

### Очищення вмісту галереї

Перед пошуком за новим ключовим словом необхідно повністю очищати вміст галереї, щоб не змішувати результати запитів.

